<!DOCTYPE html>
<html lang="en">
  <head>
    <title>19. HTML táblázatok - Dev.Opera</title>
    <meta charset="utf-8">
    <meta name="viewport" content="width=device-width, initial-scale=1">
    <meta name="google-site-verification" content="L7q_7GF5c9d7ZAUYdfaTiRaB6sTAGv_cRz3nq5DsabM">
    <meta name="description" content="Dev.Opera is the ultimate source of distilled knowledge for web developers, covering the latest open web technologies and techniques including HTML5, CSS3, JavaScript, SVG, optimizing content for mobiles, tablets and TVs, and creating add-ons such as extensions and themes for the Opera browser.">
    <meta name="keywords" content="Opera, web, HTML5, HTML, CSS3, CSS, JavaScript, SVG, Geolocation, Widgets, Extensions, Unite, Mini, Mobile, web development, design, web design, tutorials, articles, examples, demos, web standards, open standards, open web, video, audio, getusermedia, accessibility, wai-aria, transitions, translations, microformats, microdata, dataset, media queries, viewport, @viewport, transparency, opacity, gradients, box-shadow, text-shadow, web fonts, appcache, websql, local storage, ajax, json, games, userjs, webgl, tv, tablet, emulator, skinning, themes, skins, drasgonfly, mathml, web sockets, operawatir">
    <link rel="icon" href="../../../../static.myopera.com/dev/img/speed_dial-icon.png" type="image/png">
    <link rel="apple-touch-icon" href="../../../../static.myopera.com/dev/img/touch-icon.png" type="image/png">
    <link rel="shortcut icon" href="../../../favicon.ico" type="image/x-icon">
    <link rel="stylesheet" href="../../../../static.myopera.com/dev/css/devopera.css" type="text/css">
    <!--[if IE 6]><link rel="stylesheet" href="/css/browsers/ie6.css" type="text/css"><![endif]-->
    <!--[if IE 7]><link rel="stylesheet" href="/css/browsers/ie7.css" type="text/css"><![endif]-->
    <!--[if IE 8]><link rel="stylesheet" href="/css/browsers/ie8.css" type="text/css"><![endif]-->
    <!--[if lte IE 8]><script type="text/javascript" src="/js/ie.js"></script><![endif]-->
    <link rel="stylesheet" href="../../../../static.myopera.com/dev/css/articles.css">
    <link rel="stylesheet" media="print" href="../../../../static.myopera.com/dev/css/print.css">
    <link rel="stylesheet" href="../../../../static.myopera.com/dev/css/github.css">
    <link rel="alternate" type="application/rss+xml" title="Recent articles - RSS 2.0 Feed" href="../../../feeds/rss/articles">
    <link rel="alternate" type="application/atom+xml" title="Recent articles - Atom 1.0 Feed" href="../../../feeds/atom/articles">
    <link rel="alternate" type="application/rss+xml" title="Recent articles in Web - RSS 2.0 Feed" href="../../../feeds/rss/articles/web">
    <link rel="alternate" type="application/atom+xml" title="Recent articles in Web - Atom 1.0 Feed" href="../../../feeds/atom/articles/web">
    <script type="text/javascript" src="https://ajax.googleapis.com/ajax/libs/jquery/1.7.1/jquery.min.js"></script>
    <script type="text/javascript" src="../../../../static.myopera.com/dev/js/menu.js"></script>
    <noscript>
      <style type="text/css">
.collection ul li ul {
    display: inherit !important;
}
      </style>
    </noscript>
    <script type="text/javascript">
var _gaq = _gaq || [];
_gaq.push(['_setAccount', 'UA-4118503-4']);
_gaq.push(['_gat._anonymizeIp']);
_gaq.push(['_trackPageview']);

(function() {
  var ga = document.createElement('script'); ga.type = 'text/javascript'; ga.async = true;
  ga.src = ('https:' == document.location.protocol ? 'https://ssl' : 'http://www') + '.google-analytics.com/ga.js';
  var s = document.getElementsByTagName('script')[0]; s.parentNode.insertBefore(ga, s);
})();
    </script>

  </head>
  <body class="web">
    <header role="banner"  class="article-view" >
      <div>
        <a href="../../../index.html" id="logo">Dev.Opera</a>
        <form action="http://dev.opera.com/search" role="search">
          <fieldset>
            <label class="hidden" for="q">Search</label>
            <input type="text" name="q" maxlength="256" value="" id="q" required>
            <input type="submit" id="q-submit" value="Search" title="Search">
          </fieldset>
        </form>
        <p id="login">
          <a href="../../../../../https/dev.opera.com/login/index.html" accesskey="L" title="Log in">Log in</a>
        </p>
        <nav id="nav">
          <ul role="menu">

            <li role="menuitem"  class="selected">
              <a href="../../../web.html">Web</a>
            </li>
            <li role="menuitem" >
              <a href="../../../addons.1.html">Add-ons</a>
            </li>
            <li role="menuitem" >
              <a href="../../../mobile.html">Mobile</a>
            </li>
            <li role="menuitem" >
              <a href="../../../tv.html">TV</a>
            </li>
            <li role="menuitem" >
              <a href="../../../labs.html">Labs</a>
            </li>
          </ul>
        </nav>
      </div>
    </header>
<section id="content" role="main" class="asideleft">
  <section class="main">
    <article lang="hu">
      <h1>19. HTML táblázatok</h1>
      <p class="print author">By Karbonade</p>

      <ul class="seriesNav">
<li class="prev"><a rel="prev" href="../18-html-hivatkozasok/index.html">Előző leírás — HTML hivatkozások — építsük fel a webet!</a></li>
<li class="next"><a rel="next" href="../20-html-urlapok/index.html">Következő leírás — HTML űrlapok — az alapok</a></li>
<li><a rel="index" href="../1-bevezeto-a-webes-szabvanyokba/index.html#tartalom">Tartalomjegyzék</a></li>
</ul>

<h2>Bevezető</h2>

<p>„Ó jaj!” — hogyan tudom a webes szabványokkal ezt a rengeteg adatot megjeleníteni? A lelki szemeid előtt talán már meg is jelentek a többszörösen egymásba ágyazott elemek, amelyek szépen sorokba és cellákba szabályozzák az adathalmazt… de nem kell aggódnod, van megoldás — a táblázatok segítenek!</p>

<p>A webdesignban a táblázatokat nagyon jól lehet használni arra, hogy az adatokat rendezett módon jelenítsd meg. Más szóval, a táblázatokra, diagramokra és a többi hasonló grafikonra gondolhatsz úgy is, hogy ezek segítenek az információk összehasonlításában, kontrasztba állítják a különböző adatrészeket. Gyakran láthatsz ilyeneket weblapokon, például az elnökválasztás szavazatainak összehasonlításakor, sport statisztikákról, árak összehasonlításakor, méretek megjelenítésekor és még sok másféle adat esetén.</p>

<p>Az internet őskorában, még mielőtt a CSS elterjedt volna, mint egy HTML-től különálló prezentációs réteg, a táblázatokat gyakran használták a weblapok elrendezésének beállítására — oszlopokat, dobozokat hoztak így létre, és ezzel helyezték el a weblap különböző részeit az oldalon. Ez a lehető legrosszabb módszer az elrendezés megvalósítására; a táblázatos elrendezéssel kusza, zavaros lapokat kapunk egy halom egymásba ágyazott táblázattal — a végén csak hatalmas fájlok maradnak, amelyeket nehéz karbantartani és még nehezebb módosítani. Manapság még mindig nagyon sok oldalt találhatsz a neten, amelyek így épülnek fel, de a biztonság kedvéért te már a táblázatokat csak arra használd, amire készültek — vagyis adatok megjelenítésére —, és az elrendezés kialakításához használd inkább a CSS-t.</p>

<p>Ebben a leírásban megnézzük, hogyan kell helyesen használni a HTML táblázatokat. A felépítés a következő:</p>

<ul>
  <li><a href="index.html#legyeszerubb_tablazat">A lehető legegyszerűbb táblázat</a></li>
  <li><a href="index.html#tobb_funkcio">Adjunk hozzá több funkciót</a></li>
  <li><a href="index.html#alakitsuk_tovabb">Alakítsuk tovább a táblázatot</a></li>
  <li><a href="index.html#segit_a_css">Segít a CSS: legyen szebb táblázatunk</a></li>
  <li><a href="index.html#osszefoglalo">Összefoglaló</a></li>
  <li><a href="index.html#olvasnivalo">További olvasnivalók</a></li>
  <li><a href="index.html#tesztkerdesek">Tesztkérdések</a></li>
</ul>

<h2 id="legyeszerubb_tablazat">A lehető legegyszerűbb táblázat</h2>

<p>Először is építsük fel a táblázathoz szükséges szemantikus HTML kódot — a példában most Észak-Amerika vulkánkitöréseit fogjuk megnézni. Nagyon szeretem a vulkánokat, és gyerekkoromban sikerült is meggyőznöm az édesanyámat, hogy vigyen el ezekhez a vulkánokhoz, amikor meglátogattuk a nagymamát. Nagyon reménykedtem benne, hogy a vakáció alatt valamelyik ki fog törni, de sajnos hiába. Lássuk akkor az első táblázatunkat:</p>

<pre>
&lt;table&gt;
    &lt;tr&gt;
        &lt;td&gt;Vulkán neve&lt;/td&gt;
        &lt;td&gt;Hely&lt;/td&gt;
        &lt;td&gt;Utolsó nagyobb kitörés&lt;/td&gt;
        &lt;td&gt;Kitörés típusa&lt;/td&gt;
    &lt;/tr&gt;
    &lt;tr&gt;
        &lt;td&gt;Mt. Lassen&lt;/td&gt;
        &lt;td&gt;Kalifornia&lt;/td&gt;
        &lt;td&gt;1914-17&lt;/td&gt;
        &lt;td&gt;Explozív kitörés&lt;/td&gt;
    &lt;/tr&gt;
    &lt;tr&gt;
        &lt;td&gt;Mt. Hood&lt;/td&gt;
        &lt;td&gt;Oregon&lt;/td&gt;
        &lt;td&gt;1790&lt;/td&gt;
        &lt;td&gt;Piroklaszt-torlóár és lávafolyás&lt;/td&gt;
    &lt;/tr&gt;
    &lt;tr&gt;
        &lt;td&gt;Mt .St. Helens&lt;/td&gt;
        &lt;td&gt;Washington&lt;/td&gt;
        &lt;td&gt;1980&lt;/td&gt;
        &lt;td&gt;Explozív kitörés&lt;/td&gt;
    &lt;/tr&gt;
&lt;/table&gt;
</pre>

<p>Ez a kód a következőképpen jelenik meg:</p>

<table>
    <tr>
        <td>Vulkán neve</td>
        <td>Hely</td>
        <td>Utolsó nagyobb kitörés</td>
        <td>Kitörés típusa</td>
    </tr>
    <tr>
        <td>Mt. Lassen</td>
        <td>Kalifornia</td>
        <td>1914-17</td>
        <td>Explozív kitörés</td>
    </tr>
    <tr>
        <td>Mt. Hood</td>
        <td>Oregon</td>
        <td>1790</td>
        <td>Piroklaszt-torlóár és lávafolyás</td>
    </tr>
    <tr>
        <td>Mt .St. Helens</td>
        <td>Washington</td>
        <td>1980</td>
        <td>Explozív kitörés</td>
    </tr>
</table>

<p>Lássuk, milyen részekből áll a fenti kódban látható HTML jelölés:</p>

<ul>
  <li><code>&lt;table&gt;&lt;/table&gt;</code>: A <code>table</code> tag mondja meg a böngészőnek, hogy a benne található tartalmat táblázatos formában szeretnéd elrendezni.</li>
  <li><code>&lt;tr&gt;&lt;/tr&gt;</code>: A <code>tr</code> elemmel hozhatsz létre egy sort a táblázatban. Ezáltal a böngésző tudni fogja, hogy minden tartalmat a <code>&lt;tr&gt;</code> és <code>&lt;/tr&gt;</code> tagek között vízszintesen rendezzen el, a táblázat egy sorában.</li>
  <li><code>&lt;td&gt;&lt;/td&gt;</code>: A <code>td</code> elemmel határozhatsz meg egy cellát a táblázatban, vagy más önálló tartalmat a soron belül. Figyelj arra, hogy mindig csak annyi <code>td</code> elemet használj a cellákhoz, amennyire az adatoknak szüksége van. Ne használj üres cellákat azért, hogy kitöltsd a helyet, vagy távolabb tedd egymástól a cellákat — ilyen esetekben használhatod a CSS-t, amellyel könnyen készíthetsz kitöltéseket a táblázatban. Ez nem csak azért jobb módszer, mert szétválasztja a megjelenést az adatoktól, hanem a táblázat struktúrája is érthetőbb lesz például a gyengénlátók számára, akik képernyő-felolvasóval férnek hozzá a táblázatod tartalmához.</li>
</ul>

<p>Az alap elemeket a következőképpen ágyazhatod egymásba:</p>

<pre>
&lt;table&gt;
    &lt;tr&gt;
        &lt;td&gt;content&lt;/td&gt;
        &lt;td&gt;content&lt;/td&gt;
        &lt;td&gt;content&lt;/td&gt;
    &lt;/tr&gt;
&lt;/table&gt;
</pre>

<p>Ha más sorrendben használod őket, akkor az a böngésző számára olyan, mint egy hajcsomó: megpróbálhatja kigubancolni a kódot, de az eredmény nem garantált, sőt az sem biztos, hogy egyáltalán megjelenik a táblázat.</p>

<h2 id="tobb_funkcio">Adjunk hozzá több funkciót</h2>

<p>Most, hogy már megvan az alap táblázatunk, adjunk hozzá néhány komplexebb funkciót is — először is adunk neki egy címet és az oszlopoknak egy fejlécet, amelyek javítják a táblázat szemantikáját, és egyúttal megkönnyíti a képernyő-felolvasókat használók életét is. A módosított táblázat így néz ki:</p>

<pre>
&lt;table&gt;
    <strong>&lt;caption&gt;A legutóbbi nagyobb vulkánkitörések Észak-Amerikában&lt;/caption&gt;</strong>
    &lt;tr&gt;
        <strong>&lt;th&gt;</strong>Vulkán neve<strong>&lt;/th&gt;</strong>
        <strong>&lt;th&gt;</strong>Hely<strong>&lt;/th&gt;</strong>
        <strong>&lt;th&gt;</strong>Utolsó nagyobb kitörés<strong>&lt;/th&gt;</strong>
        <strong>&lt;th&gt;</strong>Kitörés típusa<strong>&lt;/th&gt;</strong>
    &lt;/tr&gt;
    &lt;tr&gt;
        &lt;td&gt;Mt. Lassen&lt;/td&gt;
        &lt;td&gt;Kalifornia&lt;/td&gt;
        &lt;td&gt;1914-17&lt;/td&gt;
        &lt;td&gt;Explozív kitörés&lt;/td&gt;
    &lt;/tr&gt;
    &lt;tr&gt;
        &lt;td&gt;Mt. Hood&lt;/td&gt;
        &lt;td&gt;Oregon&lt;/td&gt;
        &lt;td&gt;1790&lt;/td&gt;
        &lt;td&gt;Piroklaszt-torlóár és lávafolyás&lt;/td&gt;
    &lt;/tr&gt;
    &lt;tr&gt;
        &lt;td&gt;Mt .St. Helens&lt;/td&gt;
        &lt;td&gt;Washington&lt;/td&gt;
        &lt;td&gt;1980&lt;/td&gt;
        &lt;td&gt;Explozív kitörés&lt;/td&gt;
    &lt;/tr&gt;
&lt;/table&gt;
</pre>

<p>Ez a kód a böngészőben így jelenik meg:</p>

<table>
    <caption>A legutóbbi nagyobb vulkánkitörések Észak-Amerikában</caption>
    <tr>
        <th>Vulkán neve</th>
        <th>Hely</th>
        <th>Utolsó nagyobb kitörés</th>
        <th>Kitörés típusa</th>
    </tr>
    <tr>
        <td>Mt. Lassen</td>
        <td>Kalifornia</td>
        <td>1914-17</td>
        <td>Explozív kitörés</td>
    </tr>
    <tr>
        <td>Mt. Hood</td>
        <td>Oregon</td>
        <td>1790</td>
        <td>Piroklaszt-torlóár és lávafolyás</td>
    </tr>
    <tr>
        <td>Mt .St. Helens</td>
        <td>Washington</td>
        <td>1980</td>
        <td>Explozív kitörés</td>
    </tr>
</table>

<p>A következő új elemeket használtuk ebben:</p>

<ul>
  <li>&lt;caption&gt;&lt;/caption&gt;: A caption elemmel adhatsz egy címet a táblázat adatainak. A legtöbb böngésző alapesetben a címet középre helyezi, és a szélessége akkora lesz, mint a táblázaté, kivéve, ha ezt átállítod CSS-ben.</li>
  <li>&lt;th&gt;&lt;/th&gt;: A th elem jelöli a táblázat oszlopainak a fejlécét. Ez azért hasznos, mert szemantikusan is jelöli a tartalom funkcióját, valamint segít abban, hogy a böngészők és a különböző eszközök pontosabban jelenítsék meg a tartalmat. A fenti példa a th elem legegyszerűbb használatát mutatja be.</li>
</ul>

<h2 id="alakitsuk_tovabb">Alakítsuk tovább a táblázatot</h2>

<p>A táblázat strukturálásában utolsó lépésként megadom a táblázat fejléc- és törzsszakaszait, hozzáadunk egy láblécet, valamint megadjuk a sorok és oszlopok hatókörét. Hozzáadunk még egy <code>summary</code> attribútumot is, amelyben összefoglaljuk a táblázat tartalmát. A végleges jelölés így a következőképpen néz ki:</p>

<pre>&lt;table <strong>summary=&quot;összefoglaló a legnagyobb vulkánkitörésekről Észak-Amerikában&quot;</strong>&gt;
    &lt;caption&gt;A legutóbbi nagyobb vulkánkitörések Észak-Amerikában&lt;/caption&gt;
    <strong>&lt;thead&gt;</strong>
        &lt;tr&gt;
            &lt;th <strong>scope=&quot;col&quot;</strong>&gt;Vulkán neve&lt;/th&gt;
            &lt;th <strong>scope=&quot;col&quot;</strong>&gt;Hely&lt;/th&gt;
            &lt;th <strong>scope=&quot;col&quot;</strong>&gt;Utolsó nagyobb kitörés&lt;/th&gt;
            &lt;th <strong>scope=&quot;col&quot;</strong>&gt;Kitörés típusa&lt;/th&gt;
        &lt;/tr&gt;
    <strong>&lt;/thead&gt;</strong>
    <strong>&lt;tfoot&gt;</strong>
        &lt;tr&gt;
            <strong>&lt;td colspan=&quot;4&quot;&gt;Készítette Ms. Jen 2008-ban&lt;/td&gt;</strong>
        &lt;/tr&gt;
    <strong>&lt;/tfoot&gt;</strong>
    &lt;tbody&gt;
        &lt;tr&gt;
            <strong>&lt;th scope=&quot;row&quot;&gt;</strong>Mt. Lassen<strong>&lt;/th&gt;</strong>
            &lt;td&gt;Kalifornia&lt;/td&gt;
            &lt;td&gt;1914-17&lt;/td&gt;
            &lt;td&gt;Explozív kitörés&lt;/td&gt;
        &lt;/tr&gt;
        &lt;tr&gt;
            <strong>&lt;th scope=&quot;row&quot;&gt;</strong>Mt. Hood<strong>&lt;/th&gt;</strong>
            &lt;td&gt;Oregon&lt;/td&gt;
            &lt;td&gt;1790&lt;/td&gt;
            &lt;td&gt;Piroklaszt-torlóár és lávafolyás&lt;/td&gt;
        &lt;/tr&gt;
        &lt;tr&gt;
            <strong>&lt;th scope=&quot;row&quot;&gt;</strong>Mt .St. Helens<strong>&lt;/th&gt;</strong>
            &lt;td&gt;Washington&lt;/td&gt;
            &lt;td&gt;1980&lt;/td&gt;
            &lt;td&gt;Explozív kitörés&lt;/td&gt;
        &lt;/tr&gt;
    <strong>&lt;/tbody&gt;</strong>
&lt;/table&gt;
</pre>

<p>Ez a kód a böngészőben így jelenik meg:</p>

<table summary="összefoglaló a legnagyobb vulkánkitörésekről Észak-Amerikában">
    <caption>A legutóbbi nagyobb vulkánkitörések Észak-Amerikában</caption>
    <thead>
        <tr>
            <th scope="col">Vulkán neve</th>
            <th scope="col">Hely</th>
            <th scope="col">Utolsó nagyobb kitörés</th>
            <th scope="col">Kitörés típusa</th>
        </tr>
    </thead>
    <tfoot>
        <tr>
            <td colspan="4">Készítette Ms. Jen 2008-ban</td>
        </tr>
    </tfoot>
    <tbody>
        <tr>
            <th scope="row">Mt. Lassen</th>
            <td>Kalifornia</td>
            <td>1914-17</td>
            <td>Explozív kitörés</td>
        </tr>
        <tr>
            <th scope="row">Mt. Hood</th>
            <td>Oregon</td>
            <td>1790</td>
            <td>Piroklaszt-torlóár és lávafolyás</td>
        </tr>
        <tr>
            <th scope="row">Mt .St. Helens</th>
            <td>Washington</td>
            <td>1980</td>
            <td>Explozív kitörés</td>
        </tr>
    </tbody>
</table>

<p>Most a következő új elemeket és attribútumokat használtuk fel:</p>

<ul>
  <li>A <code>thead</code>, <code>tbody</code> és <code>tfoot</code> elemek: Ezek határozzák meg a táblázat fejlécét, törzsét, valamint a láblécét. Hacsak nem olyan komplex táblázatot készítesz, amelyiknek sok oszlopa és sora van, ezeknek az elemeknek a használata már túlzásnak számít. A komplex táblázatokban viszont a használatukkal strukturáltabbá teheted a kódot, és megkönnyíted a böngésző és más eszközök dolgát is a táblázat értelmezéséhez.</li>
  <li>A <code>colspan</code> és <code>rowspan</code> attribútumok: A <code>colspan</code> attribútum olyan cellát hoz létre, amelyik több oszlopot is áthidal. A fenti esetben a lábléc egyetlen cellájára azt szerettem volna, ha kitölti a teljes szélességét a táblázatnak, ezért azt adtam meg, hogy mind a négy oszlopot foglalja magába. Hasonlóan adhatod meg egy cellának a <code>rowspan</code> attribútumot, amellyel így megadhatod, hogy hány sort vonjon össze a cella, például <code>&lt;td rowspan=&quot;3&quot;&gt;</code>.</li>

  <li>A <code>summary</code> attribútum: Ezt az attribútumot arra használhatod, hogy megadj egy összefoglalót a táblázat tartalmáról, főként a képernyő-felolvasók számára (ugyanis a táblázat megjelenítésében ez nem látható). A régebbi W3C ajánlások, a WCAG 1.0 és a HTML 4.0 azt írja, hogy a <code>summary</code> attribútumot a fent bemutatott módon használhatod. A specifikációk új tervezetei viszont már egyáltalán nem említik a <code>summary</code> attribútumot. Mivel még nincs eldöntve a <code>summary</code> attribútum használata, ezért mi a Webes szabványok sorozat keretein belül úgy döntöttünk, hogy a használata továbbra is biztonságosnak számít. Végül is nem ronthat el semmit, és hozzáférhetőségi szempontból előnyös.</li>

  <li>A <code>scope</code> attribútum: Biztosan észrevetted a <code>th</code> tagekben a <code>scope</code> attribútumot, valamint azt, hogy ezúttal a vulkánok neveit is fejlécként definiáltam, a sorokon belül! Ez abszolút megengedett, de én nem inkább erőltetem. A <code>scope</code> attribútumot a <code>th</code> elemben használjuk arra, hogy a képernyő-felolvasók tudják, hogy a <code>th</code> tartalma egy oszlopra vagy egy sorra vonatkozik-e. A <code>scope</code> attribútumot csak a <code>th</code> elemekben használhatjuk.</li>
</ul>

<h2 id="segit_a_css">Segít a CSS: legyen szebb táblázatunk</h2>

<p>A fent bemutatott elemek és attribútumok már elegendőek arra, hogy egy jó adattáblát készíthess. Most, hogy a HTML struktúra már megvan, néhány egyszerű CSS tulajdonsággal sokat javíthatunk a táblázat megjelenésén:</p>

<pre>
body {
	background: #ffffff;
	margin: 0;
	padding: 20px;
	line-height: 1.4em;
	font-family: tahoma, arial, sans-serif;
	font-size: 62.5%;
}

table {
	width: 80%;
	margin: 0;
	background: #FFFFFF;
	border: 1px solid #333333;
	border-collapse: collapse;
}

td, th {
	border-bottom: 1px solid #333333;
	padding: 6px 16px;
	text-align: left;
}

th {
	background: #EEEEEE;
}

caption {
	background: #E0E0E0;
	margin: 0;
	border: 1px solid #333333;
	border-bottom: none;
	padding: 6px 16px;
	font-weight: bold;
}
</pre>

<p>Ha ezt alkalmazzuk az előző táblázatunkon, akkor a táblázat az 1. ábrához hasonlóan fog megjelenni. <a href="../../../../devfiles.myopera.com/articles/762/tablazat.html">A példát megnézheted élőben itt is.</a></p>

<img src="../../../../devfiles.myopera.com/articles/762/tablazat.png" alt="A végleges táblázat stílusokkal" />
<p class="comment">1. ábra: A táblázat most már sokkal jobban néz ki.</p>

<p>Ó, igen… jobban néz ki. A táblázatodat úgy jelenítheted meg, ahogyan csak akarod, de a fenti példa jó kiindulási alapnak szolgálhat. A táblázatok stílusozásáról CSS-sel egy későbbi leírásban többet is megtudhatsz, jelenleg elég lesz az is, ha megnézzük, hogy a CSS melyik része mire szolgál:</p>

<ul>
  <li><code>body</code>: A fenti példában hozzáadtam a CSS-hez néhány tulajdonságot. Beállítottam a margót (ebben az esetben nullára), a kitöltést, hogy legyen egy kis hely, a háttérszínt (fehérre), a betűméretet és a betűcsaládot, valamint a sormagasságot a levegősebb sorok kedvéért. <a href="../../../../devfiles.myopera.com/articles/762/tablazat.zip">A fenti példakódot innen töltheted le</a> — változtasd meg nyugodtan a CSS tulajdonságokat, és próbáld ki, mi hogyan működik.</li>

  <li><code>table</code>: Beállítottam a kereteket a CSS <code>border</code> tulajdonságával. Ahhoz, hogy ez jól működjön, be kellett állítanom a <code>border-collapse</code> tulajdonságot is a <code>collapse</code> értékre, hogy összevonjam a táblázat kereteit, és hogy később a <code>border-bottom</code> tulajdonság a teljes sorra vonatkozzon, és ne szakadjon meg minden cellánál. A szélességet 80%-ra állítottam (ez azt jelenti, hogy a táblázat a rendelkezésre álló szélesség 80%-át tölti ki; ha változtatjuk a böngésző szélességét, akkor a táblázat szélessége is változni fog).</li>

  <li><code>th</code> és <code>td</code>: A fenti példa CSS-ben először balra igazítottam a szöveget, de te állíthatod középre is, sőt ha a <code>th</code>, <code>td</code> és <code>tr</code> elemekhez osztályneveket rendelsz, akkor a CSS-ben külön állíthatod a sorok, oszlopok, fejlécek stílusát. Mind a <code>th</code>, mind a <code>td</code> elemekhez adtam egy kevés kitöltést, hogy szélesebbek, és ezáltal olvashatóbbak legyenek a sorok. A fenti <code>th</code> szelektornál beállítottam egy eltérő színt is, hogy elválasszam a címeket a táblázat többi részétől.</li>

  <li><code>caption</code>: Ha a <code>caption</code> szelektornak nem változtatod meg a tulajdonságait CSS-ben, akkor nem kap keretet, és a háttere ugyanolyan színű lesz, mint a lap többi részének a háttere, annak ellenére, hogy a HTML jelölés a <code>caption</code> elemhez már a <code>table</code> elemen belül van. Ezért a fenti példában adtam a <code>caption</code> elemnek egy keretet (a keret alsó része hiányzik, mivel azt a táblázat kerete már biztosítja), egy saját háttérszínt, valamint félkövér megjelenést, hogy elválasszam a táblázat fejlécétől.</li>
</ul>

<h2 id="osszefoglalo">Összefoglaló</h2>

<p>Ebben a leírásban végignéztünk mindent, amire egy hatékony HTML táblázat készítésekor szükséged lehet. De még megosztom veled néhány ide vonatkozó gondolatomat a témáról:</p>

<ul>
  <li>Nagyon fontos, hogy jól kódold le a táblázataidat, hogy olvashatóak legyenek a különböző webböngészőkben, mobilokon, különböző kisegítő- és más típusú eszközökön. A legjobb, ha a táblázat HTML részét a minimumon hagyod, és a stílusozásra CSS-t használsz. A kurzus későbbi részeiben még sokkal többet fogsz megtudni a CSS használatáról.</li>

  <li>A táblázatok akkor maradnak hozzáférhetőek a mobil eszközök és a képernyő-felolvasót használók számára is, ha kódot tisztán tartod, használod az attribútumokat, mint például a <code>scope</code> és a <code>summary</code>, valamint a <code>caption</code> elemet, hogy világosan definiáld és szemantikusan is leírd, mire szolgál adott szakasz. Ugyancsak fontos hozzáférhetőségi szempontból, hogy ne használj üres cellákat a táblázat kitöltésére (használj helyette CSS-t).</li>
</ul>

<h2 id="olvasnivalo">További olvasnivalók</h2>

<ul>
  <li><a href="http://www.hotdesign.com/seybold/hungarian/">Seybold: Miért butaság a táblázatos szerkezet?</a></li>
  <li><a href="http://www.w3.org/TR/html401/struct/tables.html">W3C HTML 4 Tables Recommendation</a> (angolul)</li>
  <li><a href="http://www.w3.org/TR/CSS21/tables.html">W3C CSS 2 tables recommendation</a> (angolul)</li>
  <li><a href="http://www.456bereastreet.com/archive/200410/bring_on_the_tables/">Roger Johansson — Bring on the Tables</a> (angolul)</li>
</ul>

<h2 id="tesztkerdesek">Tesztkérdések</h2>

<ul>
  <li>Készíts egy egyszerű táblázatot, amely csak 3 fő elemet tartalmaz: <code>table</code>, <code>tr</code> és <code>td</code>. Mentsd el, és nézd meg egy böngészőben.</li>
  <li>Adj hozzá a táblázatodhoz még néhány elemet: egy címet, egy fejlécet és egy láblécet. Hogyan változik a megjelenés a böngészőben?</li>
  <li>Mit tehetsz azért, hogy a táblázat jobban hozzáférhető legyen a képernyő-felolvasókban és a mobil eszközökön?</li>
  <li>Készíts a táblázathoz egy CSS fájlt. Próbáld meg beállítani a CSS-ben a keretek, a kitöltés, a cellák stílusát a táblázathoz úgy, hogy a HTML jelölést nem változtatod meg. Add meg a háttérszínt is, és állítsd be a betűk stílusát.</li>
</ul>

<p>Jó szórakozást!</p>

<ul class="seriesNav">
<li class="prev"><a rel="prev" href="../18-html-hivatkozasok/index.html">Előző leírás — HTML hivatkozások — építsük fel a webet!</a></li>
<li class="next"><a rel="next" href="../20-html-urlapok/index.html">Következő leírás — HTML űrlapok — az alapok</a></li>
<li><a rel="index" href="../1-bevezeto-a-webes-szabvanyokba/index.html#tartalom">Tartalomjegyzék</a></li>
</ul>

<h2>A szerzőről</h2>

<img class="right" src="../../../../devfiles.myopera.com/articles/762/msjen.jpg" alt="Jen Hanen" />

<p>Az üzleti webdesigner és webfejlesztő, fényképész, moblogger és professzionális művészkülönc, Ms. Jen a design- és művészeti karrierjét egy magasított székben kezdte a ételek művészi átrendezésével valamint falra helyezésével 11 hónapos korában. 1996-ban tanította meg magát a HTML-re, mivel egy számítógépes sznob azt mondta neki, hogy egy művész nem tud megtanulni kódolni, azóta is rajong a webdesign mindenféle formájáért.</p>

<p>Ms. Jen a Black Phoebe Designs alapítója és tulajdonosa, amely egy web- és mobil designer cég. Ms. Jennek mesteri fokozata van számítástechnikából és multimédiás rendszerekből a dublini Trinity Fősikolától (Írország), és webdesignt tanult egy LA környéki egyetemen 2001–2005 között. Részt vett két Nokia mobil blogoló projektben: Wasabi Lifeblog (2004–2005) és Nokia Urbanista Diaries (2008). Ms. Jen mindig megtalálható online a <a href="http://www.blackphoebe.com/">blackphoebe.com</a> vagy <a href="http://blackphoebe.mobi/">blackphoebe.mobi</a> oldalakon.</p>

      <p id="license" class="info">This article is licensed under a <a href="http://creativecommons.org/licenses/by-nc-sa/2.5/" rel="license">Creative Commons Attribution, Non Commercial - Share Alike 2.5</a> license.</p>

    </article>
<section id="comments">
  <h2>Comments</h2>
      <p class="info">The forum archive of this article is still available on <a href="http://my.opera.com/community/forums/topic.dml?id=287170">My Opera</a>.</p>
  <ul>
  </ul>
No new comments accepted.
</section>

  </section>

  <aside>
    <section class="info">
      <p class="author"><strong>Author</strong> <a href="../../../author/blackphoebe.html" rel="author">Jenifer Hanen</a></p>
      <p class="author"><strong>Translator</strong> <a href="../../../author/karaj.html" rel="author">Karbonade</a></p>
      <p>
        <strong>Date</strong>
        Monday, August 17, 2009
      </p>

      <p class="tags"><strong>Tags</strong></p>
      <ul class="tags">
        <li><a href="../../tags/adat.html" rel="tag">adat</a></li>
        <li><a href="../../tags/fejléc.html" rel="tag">fejléc</a></li>
        <li><a href="../../tags/lábléc.html" rel="tag">lábléc</a></li>
        <li><a href="../../tags/táblázat.html" rel="tag">táblázat</a></li>
      </ul>
      <p><strong>Languages</strong>
        <a href="../19-html-tables/index.html">English</a>
      </p>
    </section>
  </aside>




</section>
<script type="text/javascript" src="../../../../static.myopera.com/dev/js/highlight.pack.js"></script>
<script type="text/javascript">hljs.initHighlightingOnLoad();</script>

    <footer>
      <section role="contentinfo">
        <ul>
          <li><a href="../../../help.html">Help/<abbr>FAQ</abbr></a>
          <li><a href="http://my.opera.com/community/terms-of-service/?utm_source=devopera&amp;utm_medium=footer&amp;utm_campaign=devlinks">Terms of service</a>
          <li><a href="../../../privacy.html">Privacy</a>
        </ul>
      </section>
    </footer>
  </body>
</html>
